---
title: درباره ما
layout: page
---

<div style="text-align: center;">
<img src="/assets/images/intro.jpg" style="width:500px;height:auto;">
</div>

<div align="justify" dir="rtl" style="font-family:vazir;">

<br>
<b>اهداف</b>
<br>
بررسی جنسیت و روابط جنسیتی از منظر انسان‌شناختی و پرداختن به تنوع جهانی تجربیات جنسیتی در بستر اجتماعی، تاریخی و سیاسی خود. این‌که انسان‌ها چگونه هویت جنسیتی خود را می‌سازند و یکدیگر را درک می‌کنند. چگونه به واسطه جنسیت و آمیزش آن با دیگر مولفه‌های اجتماعی، از مزایای اجتماعی بهره‌مند می‌شوند یا تحت ستم قرار می‌گیرند.<br>
<br>
<b>مفاهیم کلیدی</b>
<br>
اندیشیدن به مفاهیم کلیدی مانند جنس، جنسیت و سکسوالیته، وضعیت اجتماعی، حوزه‌های عمومی و خصوصی، تقسیم کار جنسیتی، هژمونی و مقاومت، صدا و بی‌صدایی، تلاقی‌های هویتی - و تاریخچه این مفاهیم - به ما اجازه می‌دهد که به ساخت اجتماعی جنسیت در زندگی خود فکر کنیم و تجربه شخصی و محیط پیرامون را مورد واکاوی قرار دهیم.<br>
<br>
<b>برنامه‌های تخصصی</b>
<br>
- برگزاری کارگاه‌های آموزشی درباره کلیدی مطالعات جنسیت و مباحثات و مناقشات تاریخی آن.<br>
- بازخوانی متون مهم و تاثیرگذار این حوزه.<br>
- معرفی پژوهش‌گران جوان حوزه مطالعات جنسیت و سکسوالیته جهت ساخت اجتماع علمی.<br>
- نگارش، تدوین و ترجمه متون تخصصی در زمینه مطالعات جنسیت.<br>
- برگزاری جلسات نقد و بررسی آثار پژوهشی مرتبط اعم از کتاب، پایان‌نامه، مقاله و جستار.<br>
- بررسی و نقد سویه‌های مغفول‌مانده در مطالعات جنسیت و سکسوالیته مانند اینترسکشنالیتی، مطالعات مردان و مردانگی، مطالعات کوئیر، توسعه و استعمار و ...<br>
- معرفی ژورنال‌ها، انجمن‌ها، دپارتمان‌های آموزشی بین‌المللی.<br>
<br>
<b>برنامه‌های عمومی</b>
<br>
این حوزه به نحوه سازماندهی و ساختار قوانین اشاره می‌کند که فرصت‌های نابرابر بین افراد را شکل می‌دهند و آنها را تقویت می‌کنند. اقدامات عملی در این حوزه باید به سمت برچیدن نابرابری‌های نظام‌مندی حرکت کند که بر مشارکت افراد در پروژه‌های تحقیقاتی، نحوه ارزیابی موفقیت، و استفاده از امکانات تأثیر می‌گذارند. بعضی از کارهای عملی در این حوزه عبارتند از:<br>
- برگزاری کارگاه‌های عمومی «حساسیت جنسیتی» با هدف آشنایی مخاطبان عام با موضوع جنسیت و درک بهتر پیچیدگی روابط اجتماعی در زندگی روزمره.<br>
- جلسات نقد و بررسی منابع متنی مانند ادبیات (اشعار و منظومه‌ها، رمان، داستان، و ناداستان) منابع تصویری یا مبتنی بر اجرا (مانند عکاسی، نقاشی، سينما، و تئاتر) با هدف تحلیل سویه‌های جنسیتی.<br>
- تولید محتواهای عمومی به زبان ساده به منظور آشنایی عمومی با مفهوم جنسیت و نسبت آن با زندگی روزمره.<br>
- برگزاری جلسات گفتگوی عمومی با مخاطب عام (Free Discussion) جهت گپ‌وگفت درباره مسئله‌مندی جنسیت و شیوه‌های بازتولید آن در زندگی روزمره.<br>



